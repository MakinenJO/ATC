8.4.2019
Viimeisten parin viikon aikana kehitystyö on jäänyt vähäisemmäksi muiden
kiireiden vuoksi. Tärkein saavutus on lentokoneiden törmäystunnistuksen
toteuttaminen. Törmäyksen tunnistamista on testattu ajamalla peliä ja
tulostamalla konsoliin. Näyttää toimivan hyvin. Myöhemmin pyrin kirjoittamaan
yksikkötestit törmäystunnistukselle.

Olen miettinyt ja tutkinut erilaisia ratkaisutapoja Game-luokan tapahtumien
käsittelyyn, ja aion pian kokeilla paria vaihtoehtoa ja valita luontevimmalta
tuntuvan.

Suurimpana seuraavana haasteena uskon olevan koneiden käyttäytymisen
toteuttaminen maan pinnalla, etenkin se, miten saan koneet liikkumaan
määrätylle portille. Kun koneiden kaikki toiminnallisuus on saatu toteutettua,
voin siirtyä ohjelman muokkaamiseen enemmän pelimäiseksi.

Viimeisten parin viikon aikana olen työskennellyt projektin parissa noin 15
tuntia. Yhteensä tunteja on kertynyt siis arviolta 55 tuntia. Vähäisen
kehityksen vuoksi olen nyt varmaan hieman myöhässä aikataulusta, muuta yritän
parhaani mukaan kiriä tahtia parin seuraavan viikon aikana, jotta saan pelin
esittelykelpoiseksi määräaikaan mennessä.



25.3.2019
Lentokoneiden käyttäytymistä on kehitetty. FlightlistView-luokka on saatu
toimimaan halutusti. Uutena luokkana FlightListItem, jota flightlistview
käyttää. Nyt lentokoneille voi antaa myös yksittäisiä käskyjä. Testaaminen on
muodostunut pelin ajamisesta ja kokeilemisesta. Seuraavaksi vuorossa olisi
lentokoneiden käyttäytymisen kehittäminen edelleen, jotta ne saadaan
laskeutumaan ja nousemaan. Kiitoratoja on syytä alkaa myös toteuttaamaan.

Erityisempiä virheitä en ole havainnut. Päänvaivaa on tuottanut pelilogiikan
eristäminen UI-logiikasta, sillä haluaisin, että Game-luokka ei joudu kutsumaan
UI-luokkien funktioita. Tavoitteena on, että UI pystyisi seuraamaan Gamessa
tapahtuvia 'eventtejä', joihin se reagoisi. En kuitenkaan vielä tiedä, miten
tämän toteuttaisin. Toinen ongelma on ollut miettiä, mitä toimintoja pelissä
kannattaisi säikeistää.

Kehittämiseen on parin viikon aikana mennyt arviolta 25 tuntia. Kokonais-
työaika on siis noin 40 tuntia. Mielestäni olen nyt hyvin aikataulussa.



12.3.2019
Käyttöliittymän perusluokat on luotu. Eri ikkunoille on tehty pohjaluokka
ATCWindow, josta eri tarkoituksiin olevat FlightListView, AirFieldView ja
GameInfoView -ikkunatyypit voidaan periä. Ikkunat alkavat käyttäytyä jo
aika mukavasti, esimerkiksi taskbarissa näkyy vain yksi ikoni, ja kaikki
ikkunat minimoituvat ja palautuvat samalla kertaa.

Erityisiä virheitä ei ole vielä esiintynyt. Oikeiden komponenttien
löytäminen ja niiden opettelu kuitenkin vie aika paljon aikaa.

Tähän mennessä työmäärä on noin 15 tuntia. Aikataulusta ollaan hiukan
jäljessä, mutta olen nyt aloittanut kunnolla projektin työstämisen.